<!DOCTYPE html>
<html lang='it'>
<head>
  <meta charset='UTF-8'>
  <title>Pastiera semifreddo</title>
  <link rel='stylesheet' href='stile.css'>
</head>
<body>
  <div class='contenuto'>
    <p><a href='index.html'>Torna all'elenco</a></p>
    <h1>Pastiera semifreddo</h1>
    <p class='meta-ricetta'>Dessert &middot;  &middot; Tempo di preparazione: 4h 0min</p>
    <img src='C:\Personale\img\book\La Cucina Italiana Aprile2023 - 146.jpg' alt='Pastiera semifreddo'>
    <section>
      <h2>Ingredienti</h2>
      <ul>
        <li>Per la pasta frolla:                                        </li>
        <li>200 grammi farina </li>
        <li>150 grammi burro </li>
        <li>100 grammi farina di nocciole </li>
        <li>90  grammi zucchero di canna </li>
        <li>1          tuorlo </li>
        <li>           sale </li>
        <li>Per la crema:                                               </li>
        <li>200 grammi ricotta </li>
        <li>200 grammi grano cotto </li>
        <li>200 grammi zucchero </li>
        <li>200 grammi panna fresca montata</li>
        <li>4          tuorlo </li>
        <li>8   grammi gelatina , colla di pesce </li>
        <li>           acqua di fiori d&#39;arancio </li>
      </ul>
    </section>
    <section>
      <h2>Preparazione</h2>
      <p>Per la pasta frolla <br>Impastate il burro morbido con lo zucchero e un pizzico di sale, poi unite il tuorlo e infine le due farine mescolate. Formate un panetto, avvolgetelo nella carta da forno e mettetelo a riposare in frigo per almeno 1 ora. Stendete poi la pasta a circa 1 cm di spessore e ritagliatevi 2 uova usando lo Stampo Uovo di Pasqua di Tescoma. Uno dei due decoratelo con il Reticolo Tagliapasta per crostata e accomodate entrambi su un Tappetino microforato posato su una placca; infornate a 175 °C per 12‑15 minuti. Sfornate e lasciate raffreddare. <br>Per la crema <br>Preparate uno sciroppo cuocendo 80 g di zucchero con 60 g di acqua; nel frattempo iniziate a sbattere i tuorli con le fruste elettriche e, quando lo sciroppo sarà arrivato a 120 °C, versatelo a filo continuando a montarli finché il volume non sarà quadruplicato: questa operazione pastorizzerà le uova crude rendendo più sicura la crema. Ammollate la gelatina in acqua fredda. Setacciate la ricotta e mescolatela con lo zucchero rimasto, qualche goccia di acqua di fiori d’arancio e il grano cotto. Strizzate <br>la gelatina, scioglietela nel forno a microonde e incorporatela rapidamente alla crema di ricotta. Unite i tuorli montati e, per ultima, la panna montata. Disponete il fondo di frolla all’interno dello stampo a uovo, foderate il bordo con una striscia di acetato (serve per sformare con facilità, si trova in vendita online o nei negozi specializzati in cake design) e riempite con la crema. Livellate in modo che non ci siano buchi e posate sopra la griglia premendo con delicatezza. <br>Mettete in frigo per almeno 4 ore</p>
    </section>
    <p><a href='index.html'>Torna all'elenco</a></p>
  </div>
</body>
</html>