<!DOCTYPE html>
<html lang='it'>
<head>
  <meta charset='UTF-8'>
  <title>Impasto ricco per le feste (Colomba salata, panini)</title>
  <link rel='stylesheet' href='stile.css'>
</head>
<body>
  <div class='contenuto'>
    <p><a href='index.html'>Torna all'elenco</a></p>
    <h1>Impasto ricco per le feste (Colomba salata, panini)</h1>
    <p class='meta-ricetta'>Impasti salati &middot; ?? Da fare &middot; Tempo di preparazione: 3h 0min</p>
    <img src='C:\Personale\img\solodb14\IMG_4409-scaled-e1744735374608.jpg' alt='Impasto ricco per le feste (Colomba salata, panini)'>
    <img src='C:\Personale\img\solodb14\IMG_4807.jpg' alt='Impasto ricco per le feste (Colomba salata, panini) - Foto 2'>
    <section>
      <h2>Ingredienti</h2>
      <ul>
        <li>Biga ricca:                                                 </li>
        <li>350 grammi farina forte W350 circa</li>
        <li>18  grammi lievito di birra </li>
        <li>135 grammi acqua </li>
        <li>2   medie  uova ,intere 100 gr</li>
        <li>20  grammi zucchero </li>
        <li>25  grammi strutto </li>
        <li>Emulsione:                                                  </li>
        <li>50  grammi panna fresca </li>
        <li>50  grammi formaggio pecorino grattugiato finemente</li>
        <li>50  grammi Parmigiano Reggiano grattugiato finemente</li>
        <li>           pepe nero </li>
        <li>Impasto:                                                    </li>
        <li>150 grammi farina forte W350 circa</li>
        <li>1          uova ,intere (50 gr)</li>
        <li>1          tuorlo (16 gr)</li>
        <li>25  grammi latte </li>
        <li>25  grammi strutto </li>
        <li>10  grammi zucchero </li>
        <li>8   grammi sale </li>
        <li>Eventuali sospensioni:                                      </li>
        <li>75  grammi salame o pancetta, o guanciale, o prosciutto cotto</li>
        <li>75  grammi formaggio provolone piccante o pecorino romano</li>
      </ul>
    </section>
    <section>
      <h2>Preparazione</h2>
      <p>Biga ricca:<br>Mettiamo nella ciotola dell’impastatrice, in quest’ordine: l’acqua, gli albumi, la farina e il lievito di birra.<br>Impastiamo con il gancio fino ad ottenere una maglia parzialmente formata poi aggiungiamo il primo tuorlo seguito da metà zucchero, e ad assorbimento il secondo tuorlo e lo zucchero rimasto.<br>Proseguiamo con lo strutto aggiunto a fiocchetti, sempre aspettando che il precedente sia stato assorbito.<br>Se impastiamo con una planetaria la massa va capovolta, ogni tanto, durante la lavorazione.<br>Arrotondiamo bene, dopo qualche piega a due, poniamo in una caraffa graduata, copriamo e attendiamo che la biga raggiunga 2 volumi e mezzo.<br>Per es. se 500 ml dovrà arrivare a 1250 ml.<br>Ci metterà circa 1h a 20°.<br><br>Nel frattempo prepariamo l’emulsione:<br>Portiamo la panna quasi a bollore, aggiungiamo i formaggi grattugiati molto finemente ed emulsioniamo il tutto con un minipimer.<br>aggiungiamo il pepe, mescoliamo, copriamo e riponiamo in frigo.<br>Tiriamo fuori una mezz’ora prima di impastare.<br>Si può preparare anche il giorno precedente.<br><br>Impasto:<br>Poniamo la biga ricca nella ciotola della planetaria, aggiungiamo tutta la farina, il latte l’albume e lavoriamo l’impasto con il gancio fino a quando avremo ottenuto una buona maglia.<br>Mescoliamo i tuorli con lo zucchero e aggiungiamo all’impasto in tre volte, a filo. Sempre attendendo che la parte precedente sia stata assorbita prima di aggiungere la successiva.<br>Aggiungiamo i 25 gr di strutto morbido con le stesse modalità descritte nella biga, quindi il sale.<br>Terminiamo con l’emulsione poco alla volta, facendo attenzione a mantenere l’incordatura.<br>Capovolgiamo ogni tanto l’impasto.<br>Aggiungiamo le sospensioni in macchina girando al minimo per pochi secondi; ribaltiamo e lavoriamo ancora per qualche secondo o fino a quando saranno uniformate all’impasto.<br>Arrotondiamo bene, poniamo in una caraffa e attendiamo che arrivi ad 1 volume e 1/2. Per es. da 500 ml a 750 ml.<br>Ci metterà circa 30′ a 20°.<br>Spezziamo in pezzi da 50 gr l’uno (circa 20) formiamo delle sfere tese e poniamo su una teglia (coperta da carta forno) che consenta loro di sfiorarsi l’una con l’altra, fino al raddoppio del volume.<br>Copriamo. Ci vorranno circa 90′ a 20°.<br>Quando le sfere saranno quasi pronte prepariamo una pastella senza grumi con 2 cucchiai di farina ed acqua tiepida q.b. ad avere una pastella fluida ma sostenuta (non deve risultare liquida)<br>Prima d’infornare dressiamo con la sac a poche formando la croce.<br>Inforniamo con forno caldo preriscaldato a 180°.<br>Sforniamo quando avranno un bel colore dorato.<br>p.s. le modalità, le temperature e i tempi di cottura variano a seconda delle pezzature.<br><br>Nota Bene:<br>Prima della formatura abbiamo 2 strade: formare e non appena pronti, cuocere. Oppure porre subito l’impasto in massa in frigo per 8-12h; al mattino far acclimatare un’oretta poi formare a piacere.<br>Se usi l’impasto per una colomba salata, un Danubio o comunque un lievitato del peso di circa 700 g cuoci a circa 160-165° per 40-45′.</p>
    </section>
    <p><a href='index.html'>Torna all'elenco</a></p>
  </div>
</body>
</html>