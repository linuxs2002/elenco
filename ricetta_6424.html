<!DOCTYPE html>
<html lang='it'>
<head>
  <meta charset='UTF-8'>
  <title>Mozzarella in carrozza nella FA</title>
  <link rel='stylesheet' href='stile.css'>
</head>
<body>
  <div class='contenuto'>
    <p><a href='index.html'>Torna all'elenco</a></p>
    <h1>Mozzarella in carrozza nella FA</h1>
    <p class='meta-ricetta'>Antipasti &middot;  &middot; Tempo di preparazione: </p>
    <img src='C:\Personale\img\_dwn\Mozzarella-in-carrozza-nella-friggitrice-ad-aria_01.jpg' alt='Mozzarella in carrozza nella FA'>
    <section>
      <h2>Ingredienti</h2>
      <ul>
        <li>6   fetta   pancarrè senza crosta</li>
        <li>250 grammi  mozzarella </li>
        <li>3   fetta   prosciutto cotto facoltativo</li>
        <li>2           uova ,intere </li>
        <li>            farina </li>
        <li>            pangrattato </li>
        <li>1   pizzico sale </li>
      </ul>
    </section>
    <section>
      <h2>Preparazione</h2>
      <p>Il procedimento per cucinare la mozzarella in carrozza nella friggitrice ad aria è davvero facilissimo, ci vuole più tempo a scriverlo che a farlo.<br>Ho usato il classico pane in cassetta senza crosta, farcendo due fette di pane con la mozzarella ed il prosciutto cotto.<br>Per evitare che la tua mozzarella sia troppo bagnata, ti consiglio di lasciarla sgocciolare una notte intera in frigorifero.<br>Se questo non è possibile, ti suggerisco di tagliare la mozzarella a fette di circa 1 centimetro e di disporla su un piatto rivestito di carta assorbente da cucina.<br>Tampona anche la parte superiore delle fette con la carta fino a quando avrai fatto assorbire la maggior parte del siero della mozzarella.<br>Usarne una troppo bagnata compromette la buona riuscita della mozzarella in carrozza perché il pane verrebbe bagnato eccessivamente dal siero.<br>Dopo aver farcito le fette di pane le ho tagliate a triangolo, quadrate in origine.<br>Ogni triangolino farcito è stato passato prima nella farina, poi in 2 uova sbattute leggermente salate e quindi nel pangrattato.<br>É molto importante cercare di far aderire bene l’impanatura anche lungo tutti i bordi, per evitare fuoriuscite in cottura.<br>Ho nebulizzato con l’olio extra vergine di oliva spray su tutti i lati, per una doratura perfetta ed uniforme, che non ha nulla da invidiare alla classica frittura!<br>Questo è un passaggio fondamentale per ottenere un così bel risultato.<br>Ho disposto la mozzarella in carrozza direttamente nel cestello della mia friggitrice ad aria Uten da 6.5 litri e ho fatto cuocere a 200°C per circa 10 minuti, girando a metà tempo.<br>Se hai sigillato bene le fette di pane, così come ho descritto poco più su, non dovresti aver fuoriuscite di mozzarella durante la cottura.<br>Per essere più tranquillo puoi fare il passaggio farina, uova e pangrattato due volte di seguito, ripetendo la procedura per creare maggior spessore.<br>Ricorda che l’umidità è nemica della mozzarella in carrozza, motivo per cui ti ho consigliato di asciugare accuratamente la mozzarella.<br>Ti consiglio di mangiarla ben calda, quando la mozzarella è filante e la panatura croccante e squisita.</p>
    </section>
    <p><a href='index.html'>Torna all'elenco</a></p>
  </div>
</body>
</html>